---
title: "Magamról"
url: "/magamrol"
description: ""
---

{{< figure src="/images/juliazolyomi.png" alt="Zólyomi Júlia" class="portrait-image" >}}

> _**Pszichológusként** hiszem, hogy segítő beszélgetéssel megőrizhetjük lelki egészségünket és megóvhatjuk önmagunkat a nehéz élethelyzetekben is. Munkám során az ilyen időszakokban megjelenő negatív gondolatok okozta stressz, frusztráció és szorongás feloldására törekszem._

# Bemutatkozás

Már egészen kiskorom óta végtelenül izgatottá tett a más emberekkel töltött idő, beszélgetés, a felnőttek reakcióinak megfigyelése. Hajtott a kíváncsiság, hogy megtudjam vajon mi jár az emberek fejében, miért cselekszenek hasonló helyzetben eltérően és hogyan alakulnak, változnak az érzelmeik az idő során. Ezért is döntöttem úgy, hogy pszichológiát szeretnék tanulni és annak szentelni az életemet, hogy másokat segítsek abban, hogy jobban megismerhessék önmagukat és könnyebben megbirkózhassanak az élet bonyodalmaival.

Pályafutásomat az Eötvös Loránd Tudományegyetem Pszichológia szakán kezdtem, majd mester diplomámat a hollandiai Leiden Egyetemen szereztem meg Klinikai Pszichológiából. Kutatásom középpontja a mesterképzés alatt az érzelemszabályozás neurológiai hátterének megértése volt és azon dolgoztam, hogy olyan megküzdési módszereket fejlesszek ki, amelyeket bárki hatékonyan alkalmazhat érzelmileg megterhelő, traumatikus helyzetekben.

Tanulmányaim közben és azóta is sok időt töltök önkéntességgel, dolgoztam pszichiátrián, mentális betegségben szenvedőkkel, értelmi fogyatékossággal rendelkezőkkel, mozgássérültekkel, alkohol-és droghasználókkal, étkezési rendellenességgel küzdőkkel és menekültekkel. Jelenleg egy szociális tanácsadó központban vagyok önkéntes pszichológus, ahol az Ausztriában élő, szexiparban dolgozó nők számára nyújtok lelki segítséget. Emellett saját pszichológiai magánrendelésemben fogadok klienseket.

# Tanulmányok

* **2014-2015** Klinikai Pszichológia MSc, Leiden University, Leiden, Hollandia
* **2010-2014** Pszichológia BA, ELTE PPK, Budapest
* **2009-2014** Nemzetközi gazdálkodás BA, BME, Budapest

# Szakmai tapasztalat

* **2018 -** Pszichológus, Volkshilfe Wien, Sophie Tanácsadóközpont, lelki segítségnyújtás az Ausztriában élő, szexiparban dolgozó nők számára

* **2018** Életvezetési tanácsadó, Volkshilfe Wien, Flatstarts & Flatworks program, menekült státusszal rendelkező családok segítése

* **2018** Angol tutor, Diakonie Österreich, INTO Wien program, angol nyelvoktatás menekült státusszal rendelkező gyermekek és fiatalok részére

* **2015** Labor asszisztens, Synetiq Kft., marketing kutatásban résztvevő tesztalanyok érzelmi reakcióinak felmérése különféle pszichofiziológiai mérőeszközökkel

* **2015** Pszichológus gyakornok, Leiden Egyetem, terápiás alkalmak, coaching, életvezetési tanácsadás és különféle pszichológiai intervenciók fiatal felnőttek számára

* **2014 – 2015** Kutatási Asszisztens, Leiden Egyetem, Klinikai Neuropszichológia Tanszék, kutatásban résztvevő tesztalanyok érzelmi kontroll reakcióinak felmérése különféle pszichofiziológiai mérőeszközökkel

* **2014 –** Gondozó, Teljes Élet Szociális Alapítvány, mozgássérültekkel, értelmi fogyatékossággal és mentális megbetegedésben (autizmus, Down-szindróma) szenvedő személyek nyári táboroztatása

* **2013** Pszichológus asszisztens, Bács-Kiskun Megyei Kórház, Pszichiátria Osztály, a kórházi ellátottak pszichológiai tesztelése, csoportalkalmak tartása (beszédtréning, memóriatréning, művészetterápia)

* **2013 – 2016** Tanácsadó, Zöld Pont Psyhelp, pszichológiai tanácsadás aktív szerhasználóknak, ártalomcsökkentési tevékenység zenei fesztiválokon, megelőzési tanácsadás drog- és alkoholhasználattal kapcsolatban

* **2013** BSc gyakorlat , Nyírő Gyula Kórház, Pszichiátria Osztály, többalkalmas segítő beszélgetés alkoholhasználókkal

* **2013** Szervező, XVII. Pszinapszis, Budapesti Pszichológiai Napok

* **2012** Szervező, IV. Pécsi Pszichoanalitikus Filmkonferencia

* **2012** Kortárs Segítő, Eötvös Loránd Tudományegyetem, ELTE Kortárs Segítő Csoport, életvezetési tanácsadás, segítő beszélgetés az egyetemi hallgatók részére
